<!DOCTYPE html>
<html lang="pl">
    <head>
      <meta charset="utf-8">
      <title>learning-git-2</title>
      <link rel="stylesheet" href="css/style.css">
    </head>
    <body>
        <header>
            <h1>Stepy Akermańskie</h1>
            <h4>Adam Mickiewicz</h4>
        </header>
        <section>
            <p>Wpłynąłem na suchego przestwór oceanu,<br>

                Wóz nurza się w zieloność i jak łódka brodzi,<br>
                
                Śród fali łąk szumiących, śród kwiatów powodzi,<br>
                
                Omijam koralowe ostrowy burzanu.</p>
                
                 
                
                <p>Już mrok zapada, nigdzie drogi ni kurhanu;<br>
                
                Patrzę w niebo, gwiazd szukam, przewodniczek łodzi;<br>
                
                Tam z dala błyszczy obłok - tam jutrzenka wschodzi;<br>
                
                To błyszczy Dniestr, to weszła lampa Akermanu.</p>
                
                 
                
                <p>Stójmy! - jak cicho! - słyszę ciągnące żurawie,<br>
                
                Których by nie dościgły źrenice sokoła;<br>
                
                Słyszę, kędy się motyl kołysa na trawie,</p>
                
                 
                
                <p>Kędy wąż śliską piersią dotyka się zioła.<br>
                
                W takiej ciszy - tak ucho natężam ciekawie,<br>
                
                Że słyszałbym głos z Litwy. - Jedźmy, nikt nie woła.</p>
        </section>
        <Footer>
            <p>Wybór wierszy</p>
        </Footer>
    </body>
</html>